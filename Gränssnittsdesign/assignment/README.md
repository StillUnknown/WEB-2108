## Inlämning gränssnittsdesign  

### Utvärdera din inlämning:
  
#### Olika lösningar jag använt mig av:  
  
Jag valde att precis som vid programmeringsinlämningen använda mig av javascript för en stor del av htmlkoden.  
Jag har använt mig av grid då jag börjar känna mig mer och mer bekväm med hur det funkar. Jag vet inte om detta  
räknas men jag har använt mig av olika media querys för att kunna anpassa sidan för mobil, platta och desktop.  
  
#### Beskriv något som var besvärligt att få till:  
  
De fiktiva karaktärerna var för mig rätt svåra att bara skapa från tomma intet men efter att ha pratat lite med Leo sa  
han att ibland är det bästa att söka sig närmare och börja titta på kompisar så det valde jag att göra med Samir Legheliel.  
Hanna Johnsson är delvis skapad utifrån min syster och Asmongold är skapad utifrån streamern Asmongold.  
Att ha en riktig person att utgå ifrån gjorde det lättare att bygga upp en fiktiv person med delvis riktigt, delvis påhittade  
uppgifter.  
  
#### Beskriv om du fått byta lösning och varför i sådana fall:  
  
Jag har valt att ha länkar till olika sidor i min inlämning och koden till det ligger i en js-fil. Eftersom jag har en egen js-mapp  
tänkte jag att jag måste använda mig av ../page2.html för att kunna hitta page2.html men när jag försökte klicka mig via länken  
kom jag ingenstans och det gjorde mig frustrerad för när jag försökte via Webstorm gick det alldeles utmärkt att komma till page2.  
Det krävdes en hel del tänkande och felsökande innan jag fattade att eftersom koden trycks ut till en .html-sida så ligger redan  
koden i samma mapp skulle man kunna säga vilket gör att ../page2.html inte fungerar.  
  
## Beskriv hur du felsökt ditt program när det uppstått problem:  
  
I första hand felsöker jag via koden i IDE'n då det an någon ful vana har satt sig att jag gör så istället för att använda mig av  
inspektorn och därifrån direkt hitta var felet ligger. Fördelen med inspektorn är att man kan skriva in ny kod och se resultatet  
utan att behöva gå in i IDE'n. Det gör man först när man hittat rätt kod att använda sig av via inspektorn.  
Sedan har jag även tagit hjälp av Michaela och Aram då vi komplimenterar varandra med bra kunskap i olika områden.  
  
#### Vad gick bra:  
  
Jag trodde att det svåra skulle bli att få till det responsiva men det gick faktiskt väldigt bra. Det krävdes inte speciellt mycket  
för att få sidan dit jag ville. Att hitta en sidan jag ville använda som vill gick också fort.  
[G2A](https://www.g2a.com/ "G2A") hade en layout jag gillade och ett tilltalande färgschema.
  
#### Vad gick dåligt:  
  
Återigen, jag är inte världens mest kreativa person så att komma på något från inget är svårt för mig. Så jag svarar samma här som i  
"Beskriv något som var besvärligt att få till".
  
#### Vad har du lärt dig:  
  
Att jag MÅSTE lära mig att använda mig av inspektorn mer för att söka efter fel. Jag börjar gärna direkt i IDE'n och letar efter felen.  
Något annat jag fick lära mig är att istället för att försöka skapa från inget, tänk INTE utanför boxen utan ibland hjälper det att  
kolla på kompisar, barnen, sambom, mamma, mormor, klasskamrater.  
Jag har även lärt mig hur jag snabbt och lätt lägger in nya font och hur jag på ett bra sätt kan matcha färger med varandra via tex  
[Material Palette](https://www.materialpalette.com/ "Material Palette").
  
## Vilka möjligheter ser du med de kunskaper du fått under kursen:  
  
Att lättare bygga en hemsida baserad på vad olika människor vill ha, inte bara jag som skriver koden. I slutändan handlar det om vad  
kunden vill ha. Nu i detta fallet skulle vi skapa tre fiktiva personer och från dessa bygga en hemsida.  
Jag har lärt mig hur man snabbt och lätt byter till olika font och hur man kan matcha olika färger.  
  
## Motivera varför du valt en specifik lösning:  
  
Jag har valt att använda mig av grid för att få mina "cards" att ligga som de gör på hemsidan. Detta gjorde jag för att jag tycker att  
det är lätt att lägga in fler "cards" och att de då lägger sig som de andra gör direkt.  
Sedan har jag valt att länka till fler .htmlsidor där jag har använt mig av andra färger och typer av fonts för att på ett lätt och smidigt  
sätt kunna visa en framtida kund hur samma sida kan se ut med andra färger och fonts.  
Sen har jag valt att använda mig av javascript för htmlkod igen. Det gör att iallafall jag tycker att det är lättare att hitta den kod jag vill åt.  
Htmlsidan blir inte så plottrig nör man delar upp koden på detta viset.  
  
## Lämna förslag på förbättringar av din kod:  
  
Svårt att säga. Jag är faktiskt väldigt nöjd med min kod men om jag ska hitta något att förbättra är det mina cssfiler.  
Det är lite kaos i dom kan jag tycka. Jag borde ha strukturerat upp de på samma sätt som mina htmlfiler är uppbyggda.  
Med det menar jag att ligger det en header längst upp i html så ska den även göra så i cssfilen. Att cssfilen följer  
htmlstrukturen hade gjort det väldigt enkelt att hitta i cssfilen.  
  
## Lämna exempel på lösningar du valde att inte implementera:  
  
Jag hade en tanke om att man kunde trycka på ett "card" och komma till en ny sida där det fanns mer utförlig text om spelet  
och även några iframes med olika typ av gameplay från spelet. Det hade mest varit en kul grej och jag valde att istället göra  
länkar till flera olika htmlsidor sär jag faktiskt gjorde det inlämningen gick ut på, att leka med färger och fonts.  
Se sida 5 i persona.drawio för hur jag hade tänkt mig layouten.
  
## Sluttankar:  
  
Kul projekt. Jag som inte är så bra på det kreativa behöver såna här projekt för att pusha mig själv att försöka bli bättre.  
Jag vet att svart och vitt kanske inte är så roliga färger men jag som person gillar när det är enkelt och stilrent.  
Behöver jag upprepa att jag uppskattar att du finns tillhands via discord när vi har frågor, även när det är på din privata tid!?