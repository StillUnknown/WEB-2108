# Assignment  
  
## Sammanfattning av assignment:  
  
Att skapa sex HTML-filer som via en navbar ska länka till varandra. Försöka ha ett style.css-sheet som jag använder  
till alla sex HTML-filer.  
Att visa att vi kan bygga upp en kod som är lättläst för alla och som ger det resultat vi förväntar oss.

## Planering:  

Jag planerar att bygga upp HTML-koden i filerna en åt gången. När jag känner mig nöjd med hur grunden ser ut  
kommer jag ge mig på stylingen. Jag har redan valt den bakgrundsbild jag kommer använda.  
Länk till bild: [Waves](https://images.unsplash.com/photo-1558591710-4b4a1ae0f04d?ixid=MnwxMjA3fDB8MHxzZWFyY2h8MXx8dGVjaCUyMGJhY2tncm91bmR8ZW58MHx8MHx8&ixlib=rb-1.2.1&auto=format&fit=crop&w=500&q=60 "Waves")  
  
## 2021-09-07:  
  
Jag började med att skapa de sex filerna vi ska använda oss utav. Med hjälp av genomgången vi hade idag  
skapade jag navbaren. Jag la in samma värden som i genomgången men planerar att revidera detta ju längre  
fram i projektet jag kommer för att få alla färger att matcha.  
Jag hade problem med att få in bilden som bakgrund men med hjälp av Mohammad Haydar och en [Youtube](https://www.youtube.com/watch?v=TbThMW3UK_w "Fixing broken url")-video  
lyckades jag tillslut felsöka problemet och åtgärda det. Nu räcker det för idag.  
**Fortsättning imorgon!**  
  
## 2021-09-08  
  
Bestämde mig för att bygga products-sidan först. Jag ville ha med ett grafikkort och en monitor som mina bilder.  
[Grafikkort 3090](https://www.caseking.de/media/image/gcas-398_gcas_398_01.jpg)  
[Samsung G9 monitor](https://inetimg.se/img/688x386/2216596_0.jpg)  
  
Det första jag fick göra var att gå till w3schools för att lära mig hur man får två columns att ligga bredvid varandra.  
Därefter la jag in bilden på grafikkortet och sedan texten om detta. Letade en stund efter några citat som jag kunde  
använda som paragraftext. Sedan gjorde jag likadant för monitorn.  
Har även ändrat färg på "not active" och active till en vad jag tycker mer mjuk kulör.  
Fixade en footer som jag la till på alla sidor. Hade glömt hur man fick den att ligga längst ner så fick gå till  
inspelningen från igår. Är rätt nöjd med färgerna men kan hända att jag i slutet väljer att testa lika olika.  
Imorgon tänkte jag börja med about-filen. Koden finns ju redan så det blir mest layouten på sidan som ska bestämmas.  
**Tack för idag, slut för idag**  
  
## 2021-09-09  
  
Idag har jag gjort en hel del känns det som. Gjorde färdigt about och courses. De behöver såklart gås över igen för att  
finslipa och polera koden samt css:en. Har lagt in färger i tabellen som liknar den tabellen vi ska "skriva av".  
Valde att efter ha pratat med Lars lägga till en column för att få med lite info om varje kurs. Slängde med en för de  
olika veckorna kurserna går också. La på en hover och zoom effekt och har lagt in länkar på varje kurs som länkar till  
Skolverket.se  
Tanken för blogg är att fortsätta likt products och about, dvs behålla de olika boxarna för att kunna lägga in blogginlägg  
samt bilder tillhörande inläggen. Blir att skapa fler boxar än vad jag har idag och det lär bli en del pillande innan allt  
är som jag vill ha det. Tanken är också att kunna hovra över bilderna så de förstoras.  
**Peace out**  
  
## 2021-09-10  
  
Idag valde jag bort att börja med blogg.html. Jag orkade helt enkelt inte sätta mig med det pillet på en fredag utan jag  
valde att börja med index då det inte är speciellt mycket information att skriva in i filen.  
Lars visade ett bra verktyg vi kan använda som projektplanering. En hemsida där man likt post-it lappar kan skriva ner  
steg för steg på små kort vad som ska göras och därefter flytta de till listor beroende på hur långt man kommit per kort.  
För mig som är dålig på att planera verkar detta vara en fantastisk metod för att kunna ha koll på vad som bör göras direkt  
och vad som ligger i pipen när man är klar med ett delmoment.  
**Until next time**